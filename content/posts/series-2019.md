---
title: "Series 2019"
date: 2019-12-26T15:05:41+01:00
showDate: true
draft: false
tags: ["film","series"]
---

Beste series van 2019: Russian Dolls, Fleabag (tweede seizoen) en vooral Sharp Objects. Ik weet het, Sharp Objects is van 2018, maar we kregen het hier een jaar later te zien. 

Beste actiescène van 2019: voorlaatste aflevering van Sharp Objects. Amy Adams is een ongelooflijke actieheld. Vergeet Steven Seagal; dit is pas aikido in de praktijk.

Voor de beste actiescènes van het decennium denk ik, naast het reeds genoemde, aan 

    Broadchurch: eerste seizoen, eerste en laatste afleveringen (de moeder rent, de inspecteur zoekt en vindt de dader)
    The Leftovers: eerste seizoen, laatste aflevering (de politieman redt zijn dochter)

Beste serie met emotieloos billen dicht geknepen gefluister als dialogen die de bedoeling hebben uitdrukking te geven aan professionalisme ondanks een rijk, maar noodzakelijkerwijze gestroomlijnd, gevoelsleven is Mindhunter.

Beste serie die mij overtuigd heeft dat ‘profiling’ gevaarlijke onzin is, die vermoedelijk onschuldige mensen in de gevangenis doet terecht komen, terwijl misdadigers onder de rader blijven: Mindhunter, tweede seizoen. 

De slechtste serie van 2019 is Watchmen. 

Meest indrukwekkende plotwending in film of serie kan je vinden in Watchmen. Maar ik heb de laatste aflevering van de leukste verrassing van 2019, The Mandalorian, nog niet gezien. 

Beste serie van het 2010-2020 is, vermoed ik, Better Call Saul.

Beste film van 2019, dat weet ik nog niet (ik zou het liefst de kudde volgen: The Joker), maar de beste film van het decennium is Once Upon a Time in Anatolia. De regisseur durft mannen aan de schandpaal nagelen als het nodig is, maar schildert ze hier mooi als een stille kracht die mee de samenleving helpt recht houden. 